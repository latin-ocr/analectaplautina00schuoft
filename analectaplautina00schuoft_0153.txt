-139—

eamus, planissime inde patebit quam sit exoptabilis ac
necessaria Ambrosianarum reliquiarum accurata cognitio.
Pseudulus enim a Lorentio non iterum collato palimpsesto
nuper edita quantum ex hoc fonte lucri capiat ostendemus
fabula partim uberius e codice deleticio enarrata, partim
selectis locis illinc illustrata. Secuntur tertio capite si-
milia pertinentia ad Stichum, cuius lectio raro est difficilis.
Ceterum disertis verbis monemus non ita nos rem instituisse,
ut possit usquam e silentio nostro de Ambrosiani scripturis
ulla coniectura derivari. De quarto capite supra iam vidi-
mus, Plura autem e libris Plautinis cum lectoribus commu-
nicandi alibi offeretur occasio.

Non derivata sunt e codicibus capita quintum et sex-
tum¹)‚ quorum illo continentur κριτικὰ et διηγητικὰ ad
Trinummum, hoc ad alias fabulas spectantia. Ac priore
quidem continuantur quae de eadem comoedia cum alibi tum
, maxime in Ritschelii Actis scripsimus, in utroque insunt non
nulla glossematica. Quod autem in omnibus Coniectaneorum
capitibus rarius quam par est sententiarum ab aliis de ver-
sibus quibusdam prolatarum rationem habuimus, hoc excusa-
bunt qui ista omnia dum apud exteras gentes dego scripta
esse meminerint.

 

1) Appendicem quam huic scriptioni nos adiectnros esse in Teub-
‘neri ‘Mittheilungen’ promiseramus, eam ne commentatiunculae fines
transgrederemur omittendam putavimus.

