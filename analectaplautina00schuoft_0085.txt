CAPVT PRIMVM.

ξ 1. De codice J Musei Britannici.

Inter codices Plautinos longe maximus numerus eorum
est qui priores octo tantum fabulas exhibent, quorum pleri-
que pertinent ad saeculum XV, nonnulli ad XIV, unus sae-
culo XI tribuendus est3 isque propter venerabilem vetustatem
inprimis dignus est quem diligentius perscrutemur ¹). Quod
J littera designamus, exemplum Friderici Ritschelii sequimur
qui Proleg. p. XLI de eius auctoritate haec pronuntiavit:
‘Mutatum fabularum ordinem secuta est earundem in duas
partes dirempti0‚ quarum altera ab Amphitruone ad Epidicum,
a Bacchidibus ad Truculentum altera pertineret. Ex illarum
codice δ repetendi B et D, quorum binas partes ex eis quae

supra attulimus intellegitur seorsum scriptas esse: repetendus
J, qui est membranaceus Musei Britannici &5 rectius autem
ut opinor undecimo quam decimo saeculo tribuitur: repetendus
denique is (ζ), qui fons exstitit reliquorum octo fabulas com-
plectentium, saeculo autem XIV. vel XV. scriptorum fere
omnium: quorum etsi pergrandis numerus est, tamen nullus

vel ex B vel ex D vel ex J manavit'.

1) Cf. Hildyardum praefat.. Aulul. p. XV et Wagnerum p. 111. Habet
codex folia 194. Continet Tusculanas disputationes libros de inventione
rhetorica, Rhetorica ad Herennium; Plautus incipit a fol. 113. Singulae
fabulae ita sunt distributae: Amphitruo fol. 113—127·; Asinaria 127b
——13923 Aulularia 139b—l491’3 Captivi 1502—16223 Curculio 16212—170'23
Casina 171⁸—180b· Cistellaria 1812—18623 Epidicus 18611—1942. Cete-
rum monendum est' iam Bentleium hoc codice usum esse et ad decimum
eum retulisse saeculum cf. eius adnotationem ad Terent. Hautontim. l
1, ‘20 (v. Wagner-i praefationem p. lV).

