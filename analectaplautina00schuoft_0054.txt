—40-

esse a Calliclis filia natum ex Romanorum more fieri non
potuit, quin ad argumentum melius intellegendum per pro-
logum cum spectatoribus communicaretur, quod recte iam
Dziatzko perspexit ⁷4).

Accedit quod ante hunc versum 18 manifesta ni fallor
interpolatio deprehenditur. Versibus enim 13-17 quae inest
loquacitas etsi omnino aliena non est‘a prologis ‘Plautinis'‚
tamen talia qui scripsit:

Haec huius saecli mores in se possidet:—
Numquam ab amatore postulat id quod datumst,
15 Sed relicuom dat operam, ne sit relicuom,

eum studium quoddam nec invenustum impendisse collucet,
ut acute arguteque sententiam distingueret, eundem vix ut

cogitari possit haec quae admovit orationi lumina confestim
exstinxisse superinfusis versiEulis:

Poscendo atque auferendo, ut mos est miilierum3
Nam omnis id faciunt quom se amari intellegunt.

Ubi et ‘poscendo atque auferendo' misere claudicat et cetera
molestissime amplificant quod versu iam 13 continetur. Ne-
que tamen his ipsis versiculis expulsam esse puto pristinam
argumenti enarrationem, cum multo plura intercidisse neces-
sario sumendum sit.

Alios versus (5. 10 sq.) Dziatzko l. s. s. p. 60 in suspi-
cionem vocavit. Ac de versu 10 iudicium cum alia quaestione
cohaeret, quam postea tractabimus, versum 11 autem quod
et ob leporis fatuitatem suspectum reddit et ob similitudinem
Men. prol. v. 72 sq. ⁷⁵) , hae num sufficiant rationes inde di-
iudicandum erit, utrum Plauti sit hic prologus necne. Nam
in prologis quales ex histrionum officina procudebantur, eas-

 

74) Quae cum ita sint pronomen in v. 18 principio nescio an cor—
ruptum sit, olim ut aut ei exstiterit, si de milite proxima fuerat notat-io
aut eum, si ad pueri suppositionem spectaverat-3 cf. I, 1, 70 sq., de
quibus postea dicetur.

75) ‘Tantisper‚ dum transigimus hanc comoediam' sc. Athenis est
in Truculento proscaenium, sicut in Menaechmis ‘Haec urbs Epidamnus
est, dum haec agitur fabula, Quando alia agetur aliud fiet oppidum'

cf. Liebig. dc prol. p. 39.

